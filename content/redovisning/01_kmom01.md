---
---
Redovisning kmom01
=========================

Här kommer jag skriva min redovisningstext för kmom01.

Jag har inte tidigare jobbat med ramverk för att bygga webbplatser. Det är nytt för mig då jag bara gjort sidor i ren html och med css tidigare där jag laddat upp allt direkt på servern i htdocs. I början tycker jag det är ganska rörigt att hålla koll på allt. Nya verktyg och tekniker så som Git och Github var delvis nya för min del. Jag har tidigare använt GitHub för att ladda ned existerande kod men aldrig satt upp ett konto eller skapat något. Jag hade en del problem med SSH nycklar så jag fick köra på http för att ladda upp. Det blev också lite strul med git där jag fick med taggar som inte skulle komma i en uppladdning. Jag fick google runt och se hur jag nollställde allt och connectade igen och sen gick det bättre. Det är fortfarande ovant att ladda upp via terminalen. Det gick lättare i webgränssnittet men mer omständigt att göra det ofta. Composer och Make var också helt nytt för min del.

När det kommer till förutfattadade meningar eller en etablerad övertygelse är jag inte helt med på vad som menas. Men om jag svarar brett tror jag att det är viktigt att förstå att användarvänlighet beror på vilken som är applikationens målgrupp. Alla använder inte tjänsten på samma sätt och förväntar sig olika pedagogik, tydlighet och design. Jag tror också att det är viktigt att ofta testa olika förändringar långsamt för att se vad som svarar bäst mot syftet på webbplatsen.

Jag lade mest energi på att förstå ramverket och tekniken och höll stylingen väldigt basic mest så att sidan blev användbar. Jag kommer lägga mer energi och anstränging på att göra sidan snyggare i senare kmom. Jag börjar bli mer och mer bekväm med CSS.

Min TIL är vad mycket som kan göras med CSS med en befintlig kodbas. Efter att ha sett olika exempel på tidigare studenters arbete med att styla i det här kursmomentet är det så pass olika slutresultat. Jag har också fått med mig vikten av en tydlig struktur i kodbasen för att det ska bli så enkelt och förståeligt som möjligt för designen som ska jobba med CSS.
